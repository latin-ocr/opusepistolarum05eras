1334] To JOHN OARONDELET 179

descunt tractata; veluti de fabrica vniuersi, de natura corporum
coelestium, de concordi discordia elementorum, de scatebris fontium, 270
de cursu amnium, de Vicibus accessus ac recessus maris, de variis
terrae foetibus: neque raro vsque ad tragica schemata attollitur,
prosopopeias et apostrophas, quibus vel haereticos vel Deum ipsum
alloquitur.

Et haud scio an haec grandiloquentia Gallorum ingeniis sit 275
peculiaris. Habet huiusmodi quiddam et Sulpitius Seuerus;
habet et Eucherius etiam hoc elaboratior‚ sed cura feliciore, si quid
tamen ego iudico. Nec degenerat ab hac phrasi Guilhelmus
Budaeus, vir inter huius aeui scriptores celeberrimus; adeo sub-
limis vt tubam sonare credas, non hominem; adeo feliciter ela- 280
boratus vt eruditum lectorem nunquam satiet, triuialiter literatos
procul submoueat. Porro sermonis obscuritas tametsi partim
inde est, quod frequenter orationem diuersis e membris contextam
vix tandem longo circuitu absoluit; tamen illud etiam officit
orationis perspicuitati, quod in argumento per se subtilitatibus 285
inuoluto laudem etiam affectauit argutiae, nonnunquam et copiae :
quod idem in Asse fecit Budaeus. Caeterum hoc incommodi fit
leuius, si assueueris. Quemadmodum enim quosdam loquentes
aegre intelligas nisi saepius audieris, et quemadmodum musicae
genus ob hoc ipsum minus delectat, quia nouum est et insolens ; 290
ita quoniam suus cuique stilus est, fit assuetudine familiarior ac
proinde iucundior ε siquidem et Titus Liuius, quo non alius iucun-
dior, ad primum gustum subausterus est. Id autem potissimum
euenit in his autoribus in quibus, praeter id quod quisque suum
quendam habet gustum peculiarem, accedit cura et subtilitatis affe- 295
ctatio. Quales mihi praecipue videntur inter oratores Quintilianus,
inter poetas Horatius. ⁷

Apparet hoc sensisse diuum Hieronymum, qui in epistola ad
Romanum oratorem, scribit hunc in modum; ‘Hilarius‚ meorum
confessor temporum et episcopm, duodecim Quintiliani libros et 300
stilo imitatus est etnumero ’. Difficillimum est autem eum qui vel
artis praecepta tradit Vel de rebus natura subtilibus argumentatur,
curam expoliendi sermonis cum perspicuitate coniungere. Quinti-
lianus praeter has difficultates etiam breuitatem affectauit. Mihi
vero veterum dictionem variam consideranti, Videtur vix vllos 305
prouinciales feliciter reddidisse Romani sermonis simplicitatem,
praeter aliquot qui Romae a pueris sunt educati. Nam et Tertul-
liano et Apuleio suus quidam est character ; et in decretis Afrorum,
quae multa refert Augustinus contra Petilianum et Cresconium,
deprehendas anxiam affectationem eloquentiae, sed sic vt Afros 310
agnoscas. Subobscurus ac submolestus est nonnunquam et
Augustinus, nec omnino nihil Africum habet Cyprianus, cacteris
licet candidior. Nec mirum si Gallus refert Gallicum quiddam,
si Penus Punicum, quum in Liuio nonnullos offendat Patauinitas.
Fere fit autem vt maior sit affectatio in his qui linguae cuiuspiam 315
municipes sunt, quam qui ciues ; qui aduenae, quam qui indigenae.
Nimirum hinc est quod anus illa Theophrastum ‘ hospitem ' appel-
lasse legitur, vt nimium Attice loquentem.

277. Eucherius] For Erasmus? acquaintance wit-h him see Ep. 676.
284. absoluit] sc. Hilarius. 298. Hieronymum] Ep. 70. 5.

N2

