1334] To JOHN CARONDELET 181

coepit, ac pene tot erant fides quot homines. Creuerunt articuli,
sed decreuit synceritas: efferbuit contentio, refrixit charitas.
Doctrina Christi, quae prius nesciebat λογομαχίαν, coepit a philo· 370
sophiae praesidiis pendere: hic erat primus gradus Ecclesiae ad
deteriora prolabentis. Accreuerunt opes et accessit vis. Porro
admixta huic negocio Caesarum autoritas non multum promouit
fidei synceritatem. Tandem res deducta est ad sophisticas con-
tentiones, articulorum myriades proruperunt. Hinc deuentum est 375
ad terrores ac minas. Quumque vita nos destituat, quum fides sit
in ore magis quam in animo, quum solida illa sacrarum literarum
cognitio nos deficiat; tamen terroribus huc adigimus homines,
vt credant quod non credunt, vt ament quod non amant, et intel-
ligant quod non intelligunt. Non potest esse syncerum quod 380
coactum est, nec Christo gratum est nisi quod voluntarium. Meminit
huius operis diuus Hieronymus in epistola ad Florentium, hisce

verbis: ‘ Et prolixum valde librum De Synodis sancti Hilarii,
quem ei apud Treuiros manu mea ipse descripseram, vt mihi
transferas peto ’. 385

Iungitur huic liber quem scripsit aduersus Constantium Augustum,
Arianae factioni fauentem : sed hic est, ni fallor, quem scripsit in
eum iam vita defunctum. Fortiter enim conuiciatur, quum
caeteri ad eundem duo, quorum alterum scripsit viuo, alterum
etiam porrexisse creditur, blandius loquantur. Meminit huius rei 390
diuus Hieronymus in Catalogo : ‘ Est eius ' inquit, ⁴ et ad Constan-
tium libellus, quem viuenti Constantinopoli porrexerat. Est alius
in Constantium, quem post mortem eius scripsit ³. Hactenus
Hieronymus. Quod autem durius scripsit in mortuum, pietati
datum est: quod blandius egit cum vin, Christianae prudentiae 395
fuit; quae mauult mederi malo, si liceat, quam exacerbare. Sed
horum librorum mihi nullus videtur haberi perfectus. Quum enim
exactum quiddam et operosum polliceantur, non praestant id quod
pollicentur, sed veluti subito obticescunt. Ob affinitatem materiae
iungitur his epistola quam scripsit aduersus Auxentium, quem 400
Mediolani de Arianae haereseos consortio reum peregit: Auxentii
epistola subnectitur, qua se purgat Valentiniano et Valenti
Augustis.

In his euoluendis illud obiter subiit animum meum, fortasse non
defuturos qui mirentur quod, quum tot libris, tanto studio tantoque 405
molimine, tot argumentis, tot sententiis, tot anathematis agatur
vt credamus Filium esse verum Deum eiusdem essentiae siue, vt
aliquoties loquitur Hilarius, eiusdem generis aut naturae cum Patre,
quod Graeci vocant ὁμούσιοιν, potentia, sapientia, bonitate, aeterni-
tate, immortalitate caeterisque rebus omnibus pareni——‚ de Spiritu 410
sancto interim vix vlla fiat mentio; cum tota controuersia de
cognomine veri Dei, de cognomine homusii, dc aequalitate, non
minus pertineat ad Spiritum quam ad Filium. 'lmo nusquam
scribit adorandum Spiritum sanctum, nusquam tribuit Dei voca-
bulum, nisi quod vno aut altero loco in Synodis refert improbatos 415

392. Est a: Et Gamloqns. 402. qua B: quo α. 405. quod add. β.

382. Hieronymus] Ep. 5. ε.

