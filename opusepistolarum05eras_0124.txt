94 LETTERS OF ERASMUS [1522

Haec ad rumorem delatum: vbi certiora cognom, respondebo

accuratius. Nunc Vide an ferendus sit is qui, lymphatus odio
fratris, in conuiuiis et concionibus vocat Erasmum haereticum ex

huiusmodi lemmatis.

81. Haec . . . 84. lemmatis O: Sed ridentur illic vota, imo ridentur et
admonentur isti, quorum plurima turba est, qui domi relictis liberis et vxore,
voto temere inter pocula concepto cum aliquot combibonibus Romam, Com-
postellam aut Hierosolymam procurrunt. Quanquam, vt nunc sunt morea arbi-
tror sanctius in totum homines a talibus votis dehortari quam adhortari.
Hae videlicet sunt execrabiles haereses, quas ille Lynceus vidit in libello puerili.
Mirum autem quur non excutiat et Catunculum meum et Mimos Publianos.
Quis non intelligit ista proficisci a priuato quodam odio? Quanquam a me
quidem nulla in re laesus est, nisi quod faui bonis literis, quas ille plus quam
capitaliter odit, nec scit quamobrem. Et interim gloriatur sibi quoque telum esse
quo se vlciscatur. Si quis illum in conuiuio dixerit Corebum aut ebrium, ille vicissim
in concione clamabit eum haereticum aut falsarium aut schismaticum. Credo si
coqua in coena poneret carnes adustas, postridie in concione clamaret illam de
haeresi suspectam. Nec pudescit aut resipiscit, toties ipsa re deprehensus in
manifesto mendacio.

Primum quam stulta, quam insana blaterauit in Nouum Testamentum a me
recognitum. Deinde quid insanius illa voce quam iecit in Iacobum Fabrum et me,
quum ipsa res loqueretur illum non intelligere quid mihi cum Fabro conueniret
aut quid esset in controuersia? Quid impudentius quam quod in publica lectione
falsi crimen et haeresim impegit quod iuxta Graecos verterim, ‘ Omnes quidem non
resurgemus, sed omnes immutabimur?’ Quid furiosius quam quod Mechliniae
in publica concione monuit populum vt caueret ab haeresi Lutheri et Erasmi'!
Quid enim nunc commemorem quas voces euomat verius quam eloquatur in lautis
conuiuiis, quoties e poculis accrescit zelus domus Dei? Nuper apud Hollandos
dixit me apud theologos Louanienses haberi pro falsario. Descripsit ad me qui
praesens audiuit. Rogat-us quamobrem, ‘ Quare ’ inquit ⁶ toties castigat Nouum
Testamentum '. Ο stolidam linguam! Hieronymus toties castigauit Psalterium :
an ideo falsarius est ἱ) Denique si falsarius est qui vel imprudens vel ob inscitiam
vertit aliquid secus quam oportet, falsarius fuit hic cuius hodie translatione
vtitur Ecclesia.

Quantum autem proficit istiusmodi moribus ? Omnes rident vt Morychum, hor-
rent vt cer<r>itum, fugitant vt morosum et intractabilem. Nec possunt non bene
sentire de eo de quo ille tam odiose praedicat. Et quum omnibus displiceat, vni
sibi displicere non potest. Hoc scilicet habet edictum Caesaris, vt furiosa linguae
petulantia in quemcunque vellet debaccharetur. Sic sustinet negocium orthodoxae
fidei vir sapiens et grauis. Non cst iste zelus Dei, laedere innoxios, sed furor est
diaboli. Semel collaudatus est Iudaicus zelus Phinees, sed ita vt exemplum non
transeat ad Christianos. Et tamen ille palam impios occidit. Isti quicquid odit
Lutheranum est et haereticum. Sic, opinor, tenue zuthum, vapidum vinum et ius
insipidum isti Lutheranum vocabitur ; et lingua Graeca—quam vniee odit, opinor
ob id quod hanc Apostoli tanto honore dignati sint vt non alia scripserint——
Lutherana vocabitur; poetica-nam et hanc odit, magis amans potaticam—erit
Lutherica. Clamat per nos minui suam autoritatem, seque meis scriptis ludicrum
fieri, imo ipse sese propinat doctis et cordatis omnibus deridendum, nec vllum facit
finem. Ego calumniam a me depello. Quod si docti bonique male sentiunt de
eo qui immerenti calumniam intendit, vtri par est imputare, iure depellenti quod
agnoscere non debet, an per iniuriam intendenti? Si quis affirmans asinis esse
alas in Brabantia rideretur, nonne ipse se faciat ridiculum? Clamat totum
Lutherum esse in libris meis, omnia vndique scatere haereticis erroribus. Caeterum
vbi qui mea legunt, nihil tale reperiunt, etiam si dialecticen nesciant, tamen facile
colligunt quod consequitur. Habet autoritatem a Caesare. Rem igitur gerat ex
animo Caesaris, qui nocentes sanari mauult quam puniri, certe innoxios laedi non
vult. Concredidit hoc muneris ignoto : vbi rescierit qualis sit homo, dubium non
est quin quod credidit sit repetiturus. Nec Caesaris mitissimi nec pontificis in-
tegerrimi mens est, vt qui suis vigiliis et ornare student et iuuare rempublicam,
dedantur odiis talium, etiam si quid humani lapsus esset: tantum abest vt bonos
et integros velint alienari et in diuersam partem protrudi.

Haec magis ad vos pertinent quam ad me. Nam huius mores multum dedecon's
conciliant ord'mi vestro, dum vulgus ex hoc vno vos omnes aestimat: iniuria

