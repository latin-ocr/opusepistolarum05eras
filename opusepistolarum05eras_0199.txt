1333] To FERDmAND 169

quae execratur Euangelium, oblita sit? si animus noster nullis
Euangelicis virtutibus niteat? Quid prodest liber admotus
pectori, si quod docet, procul abest a pectore? si quod damnat,
regnat in pectore ⁶? Quid sibi vult suffitus odoratus, si nobis sordet
illius doctrina, si nostra vita odor est letalis? Quid prodest 235
submissa ad codicem ceruix, si nostrae cupiditates erectis ceruicibus
pugnant aduersus eius praecepta? Quid confert assurrexisse,
nudo vertice astitisse, si tota vita nostra talis est vt palam Euange-
licae doctrinae contemptum prae se ferat? Qua fronte codicem
exosculatur Euangelicum, qui libidini, qui auariciae, qui ambitioni, 240
qui gulae, qui iracundiae seruiens, conspuit Euangelica monita?
Qua fronte dat osculum libro nihil aliud docenti quam pacem,
quam mansuetudinem, quam charitatem; qui contempta Christi
doctrina, totus liuore tabescit, odio madet, ira feruet, vlciscendi
libidine fertur, rapitur, furit in proximum suum; qui dum suo 245
morem gerit animo, furialibus bellis miscet orbem? Quo ore
complectitur et adorat Euangelicum codicem, qui totis vitae studiis
huic mundo foederat-us est, quem velut hostem execratur Euange-
lica philosophia ἱ)

Puris manibus ac religiose contrectamus Euangelicum codicem, 250
et impuris animis despicimus Euangelica praecepta? Quin haec
magis admonemus pectori, haec exosculamur animo, hic ceruicem
inflectimus ἰ) Quidam etiam Euangelii secundum Ioannem partem
descriptam, de collo suspensam circunferunt, aduersus morbos aut
tristes alioqui casus remedium. Quin magis Euangelii doctrinam 255
animo circunferimus, aduersus omnes viciorum morbos remedio
futuram? Non improbo ceremonias, non exagito vulgi simplicis
religionem. Sed tum demum ista fuerint nobis vsui, si quod signis
visibilibus admonemur, re praestiterimus. si vere Christiani sumuS,
hoc est si legitimi Euangelicae doctrinae professores, totum hoc 260
quod illic foris geritur, intus in animis nostris peragatur.

Audio morem esse apud quosdam, vt Princeps nudatum ensem
manu tenens adstet Euangelicae lectioni, caeteri manu capulo
admota. Quo pacto autem gladio defendet Euangelium, cuius
animus hostis est Euangelii ; qui totus spirat mundum ; cui nihil 265
contemptius quam nobile illud margaritum Euangelicum ; cui nihil
inuisius quam id quod solum Christus docuit expetendum? Qui
populum expilat, qui tenues opprimit, qui bellis res humanas ac
diuinas miscet, qui tot malis causam praebet, in cuius ambitionem
tantum humani sanguinis funditur, ensem vibrat, quo defendat 270
Euangelium Christi? Prius ipse se reconciliet Euangelio; prius
Euangelico gladio prauas cupiditates resecet ab animo suo : tum,
si videbitur, in hostes Euangelii minax stringat ferrum.

Et haec quidem, illustrissime Princeps, admonendi gratia dicta
sunto, citra cuiusquam contumeliam. Rem tantum ostendimus, 275
non notamus personas: ct hoc liberius haec scribimus, quod in

252. hic ag‘: his εη. 275. tantum γ : tantam α

253. Euangelii] For this practico cf. Comm. on Matt. 23. 5 (Dilatant ct
Ep. 563. 20—3o; also Jo'nclcir'idz'on, pllylactcria): ‘Hoc apud nos super-
can. v (LB. v. 30 F). For its antiquity stieiosao mulierculae in paruulis Euan-
the lato Dr. J. Wickham chg gcliis etin crucis ligno . . Vsque hodic
direct-cd me to a passage in Jerome’s factitant ’.

