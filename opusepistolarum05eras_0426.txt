390 LETTERS OF ERASMUS [Ι 524

connected with Filonardi. The speed required for secretarial transcription under
such circumstances would also account for the inaccuracy.]

S. D. N. PONTIFICI VERE SVMMO CLEMENTI, EIVS NOMINIS SEPTIMO,
ERASMVS ROTERODAMVS S. D.

Simvr, et mihi scribebatur et typographis excudebatur Para-
phrasis in librum cui titulus Acta Apostolorum, beatissime Pater ;
extremus labor quem in hoc scripti genere statuimus sumere.
Quo quidem in opere non sine moerore quodam animi nostri

5versabamur; nimirum hunc turbulentissimum et corruptissimum
Ecclesiae statum cum ea forma conferentes quam nobis in hoc
libro mire depinxit Lucas. Eum dolorem auxit nunciata mors
Adriani sexti ; cuius erudita pietas nobis nonnullam spem iniecerat
futurum vt per eum res collapsae restituerentur. Nam Leonem
10 decimum praematura mors inuidit orbi. Quanquam de Adriano
mihi semper praesagierat animus nos in parietem caducum inclinare,
quod aetas illius ac valetudo non videretur tantis rerum motibus
suffectura. At mox recrearunt animum nostrum Cardinalium
quorundam ac virorum eruditorum literae, nunciantes Clementem
15 septimum ad rerum humanarum apicem euectum esse; simulque
depingentes nobis laras planeque heroicas naturae tuae dotes,
tanto rerum fastigio tum dignas tum pares. Mihi protinus arrisit
Clementis ascititium nomen, cui tuos mores praedicant admodum
congruere. Sed in primis laetissimum omen mihi visum est gen-
20 tilitium Medicis cognomen, quo vix aliud orbi vel notius vel gratiosius.
Morbi graues ac deplorati insignem aliquem ac fatalem poscunt
medicum. Nullus autem periculosior quam quum aegrotus vtraque
sui parte laborat, corpore nimirum et animo. An non mundus tali
quodam malo nunc teneri videtur? Hi tam exitiales, tam im-
25 placabiles, tam diutini, tam immedicabiles monarcharum inter
ipsos tumultus an non videtur grauissimus quidam totius corporis
morbus? Quam enim orbis partem videmus immunem ab huius
mali contagio? Sed 1100 etiam perniciosior est lues haec quae
miris ac pertinacibus opinionum dissidiis corripuit animos omnium.
30 Bellorum tumultus iam gliscentes magno conatu studuit com-
ponere inuictissimus Angliae rex Henricus, eius nominis octauus.
Nihil actum est. Idem conatus est Adrianus noster. Frustra
laboratum est. Porro dissensio opinionum, quae velut mentis
morbus est, quid a quibus non tentatum est vt componeretur?
35 Et hactenus frustra laboratum, semper incrudescente malo. Nunc
ad nouum Medicen, velut ad quendam ἀπὸ μηχανῆς θεόν, summam
in spem erigunt-ur omnium animi. Atque vtinam promereamur vt
hanc spem Christiani populi Deus nolit irritam esse ! Certe multa
sunt auguria quae nostris votis adblandiuntur‚ pollicenturque nobis
40 hic in primis verum fore illud Homericum,

’ἶητρὸς γὰρ ἀνὴρ πολλῶν ἀντάξιος ἄλλων.
Praestantius enim est mederi malis quam compescere. Quoties

42. Quotiens β.

20. Medicis] Cf. Ep. 335. 88. all the western world, see Brewer ii.
31. Henricus] For the treaty between 4.468-71

England and Franco, 2 Oct. 1518, which 40. Homericum] Il. 11. 514. ci, Ep.
admitted of expansion so as to include 13219,2o.

