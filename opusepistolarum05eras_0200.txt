170 LETTERS OF ERASMUS [1523

tuam integritatem ne leuis quidem horum malorum suspicio possit
competere. Neminem secundum episcopos magis dccet Euangelica
religio quam principes. Sed horum simplicitas saepenumero

280 fallitur religionis imagine. Siquidem persuasi nonnunquam ab his
qui perfectae religionis professione commendantur, existimant
summam esse pietatem, si quotidie precum, quas horarias vocant,
pensum absoluant, si nullus dies abeat absque sacro. Atque haec
quidem vt in prophano simul et iuuene principe fateor argumentum

285 aliquod esse piae mentis, ita permulta sunt quae propius ad Chri-
stiani principis officium attinent. Etenim si prospiciat ne belli
tempestas oriatur, ne publica libertas violetur, ne populus tenuis
ad famem adigatur, ne magistratus corrupti creentur, mea quidem
sententia, sacrum Deo gratius obtulerit quam si sex annis recen-

290 suerit preculas illas. Et tamen hoc quoquc laudo, si modo quod
est praecipuum accesserit.

Caeterum si princeps existimet nihil sibi deesse ad veram pieta-
tem, fretus obseruatione talium rerum, neglectis aliis quae propria
sunt regiae functionis, haec nimirum vera pestis est religioniS‚ haec

295 est reipublicae pernicies ; et qui talia persuadent, nec principibus
bene consulunt nec populo. Pium est adesse sacro, si quis modo
purus accedat. At quo pacto purus accedam ad commemorationem
illius veri summique Principis, qui pro salute suorum vitam im-
pendit, si ob iram, si ob ambitionem, si ob socordiam meam tot

300 hominum milia vel affliguntur vel intereunt? Ne dicam interim,
quod vix vllum tempus magis vacuum minusque sollicitum est
principibus quam quo vacant rei diuinae. Quid autem magni est,
preces illas statis horis dictas esse principi, cui nullum tempus satis
magnum curandis reipublicae negociis ⁴?

305 Abunde multum precatus fuerit, si quotidie recenseat, et ex
animo recenseat, illam sapientissimi iuuenis precationem ε ‘ Domine,
da mihi sapientiam et intelligentiam, vt ingrediar et egrediar coram
populo tuo’. Aut huic simillimam, quam idem, ni fallor, recitat
in libro cui titulus Sapientia z ‘ Da mihi sedium tuarum assistricem

310 sapientiam, vt mecum sit et mecum laboret, vt sciam quid acceptum
sit apud te. Scit enim ilia et intelligit onmia, et deducet me in
operibus meis sobrie, et custodiet me in sua potentia, et erunt
accepta opera mea, et disponam populum tuum iuste, et ero dignus
sedium patris mei. Sensum autem tuum quis sciet, nisi tu dederis

315 sapientiam, et miseris Spiritum sanctum tuum de altissimis ; et sic
correctae fuerint semitae eorum qui sunt in terris, et quae tibi
placent, didicerint homines ⁶? ' Atque hanc sapientiam quam optat
sapientissimus 1116 iuuenis, maxime reperire licet in literis Euange-
licis, si quis ex animo, si quis pia curiositate rimetur. Alioqui qui

320 factum est vt Christianorum mores partim in vitam plus quam
ethnicam reciderint, partim in Iudaismum quendam degenerarint,
nisi ex Euangelicae doctrinae neglectu? Quanquam, vt ingenue
fatear, nullis seculis defuerunt apud quos Euangelio suus con-
stiterit honos ; sed tamen his annis quadringentis vigor illius apud

300. Ne αεθ : Nec δζι. 310. quid α LB: quod ι.

306. iuuenis] Solomon; see 2 Chr. 303. Sapientia] Wisdom 9. 4, 10-12,
1. 10. 17-1 .

