1334] To JOHN CARONDELET 189

Porro Graecas literas tenuiter attigerat, si quidem Hieronymo
credimus : cuius verba super hac re subscribam ex epistola quadam
ad Marcellam, qua explanat Psalmum centesimum vicesimum-
sextum. ⁶ Nisi ’ inquit, ‘quod non eius culpae asscribendum est, 745
qui Hebraei sermonis ignarus fuit, Graecarum quoque literarum
quandam aurulam ceperat, sed Heliodori presbyteri, quo ille
familiariter vsus est: ex quo ea quae intelligere non poterat,
quomodo essent ab Origene dicta, quaerebat. Qui, quoniam in hoc
Psalmo commentarium Origenis inuenire non potuit, opinionem 750
magis insinuare suam quam inscitiam voluit confiteri: quam ille
sumptam claro sermone disseruit, et alienum errorem disertius
exequutus est’. Hactenus Hieronymi verba recensuimus3 in
quibus dum sedulo patrocinatur Hilario, satis odiose tractat Helio-
dorum, praesertim quum id quod adfert, nihil aliud sit quam 755
diuinatio. Sed vt obiter hic patrocinemur Hilario, mihi non fit
verisimile virum tantum vsque adeo fuisse credulum vt in enar-
randis diuinis literis totus pependerit ex alieno iudicio ; neo adeo
rudem Graecae literaturae vt non potuerit ipse sensum deprehen-
dere, praesertim in Origene, cuius sermo mire perspicuus est z 760
id quod facile coniectari potest ex his quae Latine versa supersunt.
Quanquam non satis video quid hic Vsque adeo diuum Hieronymum
offenderit. Nam quod adfert varias veterum interpretationes ex
Hebraeo, nihil ad Hilarium pertinet, qui semper ex professo sequitur
Septuaginta versionem : qui hoc loco transtulerunt ἐκτετινασμένων. 765

Caeterum quod ait Hilarium interpretatum filios excussorum
Apostolos, quod iussi sint pedum puluerem excutere in eos qui non
recepissent Euangelium, si quis attentius legerit commentarium
Hilarii in Psalmum Nisi Dominus aedificauerit domum, comperiet
aliquanto secus habere. Nam mea sententia vocat ‘Apostolos ac 770
prophetas excussorum ’, hoc est ‘impiorum filios ², qui sua culpa
reiecti sint a Deo, et excussi in execrationem ob pertinacem increduli-
tatem. Caeterum quod obiter duobus verbis meminit de puluere
pedum excusso, non huc pertinet vt Apostoli dicantur excussi,
sed vt puluis excussus in incredulos Iudaeos significet ipsos ob 775
pertinaciter reiectam Euangelii gratiam excussos in reprobam
mentem: id quod clarius etiam explicat Commentarius in Matthaeum,
‘ Et signo’ inquit, ‘pulueris pedibus excussi aeterna maledictio
relinquatur'. Referrem et ex Psalmis ipsius Hilarii verba, nisi
longum esset ac molestum lectori, praesertim in praefatione. 780
Proinde res ipsa loquitur hic Hieronymum aut memoria lapsum
esse aut Hilarii commentarium parum attente legisse. Iam quod
probat Hieronymus Marcellae commentum, quae scripserit Apostolos
fuisse filios excutientium potius quam excussorum, equidem non
video quid sibi velit; nisi forte quemadmodum Graeci dicunt 785
ἰατρῶν παῖδες, id est medicorum filii, pro medicis, ita dicti sunt
Apostoli ‘ excussorum filii ' pro excussis, Alioqui successores
Apostolorum potius vocandi erant ‘ excussorum filii ', si recte
nomine excussorum intelliguntur Apostoli. Nec absurdum est

708. β : attentus (ι. 789. excussorum α z] excussoribus β.
742. Hieronymo] Ep. 34. 3. 777. in Msstthaeum] 1οξ 10,οη v. 14.
765. hoe loco] Ps. 120. 4. 783. Hieronymus] Ep. 34. 3.

