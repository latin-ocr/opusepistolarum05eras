288 LETTERS OF ERASMUS [1523

65 atque hinc contraria studia, vt nihil scribi possit tam insulse aut
etiam impie, quin inueniat qui pollice faueat: rursus nihil tam
feliciter aut circunspecta, vt remedium sit aduersus sycophantae
morsus. Fuit hoc infelicitatis meae, vt mea senectus in hoc
seculum inciderit. Orandus est Dominus Iesus vt, qui solus id

70 potest, suo spiritu animos Christiani populi vertat in amorem pacis
et concordiae. Etenim quam (liu spiritu nostro tumultuabimur,
quo magis adnitemur nosmet explicare, tanto magis inuoluemur.

Quam aliis arrideat hoc seculum nescio, mihi certe magnopere
displicet. Sic seruent partium studia vt non possit esse syncerum

75 iudicium. Iurgiorum et rixarum plena sunt omnia. Penitus
sublata est illa libertas ac suauitas studiorum, imo neglectis bonis
autoribus nihil placet nisi quod seditionem sapit. Interim quanta
clades concordiae Christianae! Quam vix vsquam reperias syn-
ceram illam ac simplicem amicitiam, non aliquo fermento viciatam l

80 Coniuratos reperias, amicos nequaquam. Quid autem est nostra
religio, si tollis pacem ’ἶ Nimirum ea rerum facies erit, quasi si
tollas solem e mundo. Malim ego vel holitor esse, tranquillitate
Christiana fruens ac spiritus Euangelici simplicitate gaudens,
quam terque quaterque maximus theologus huiusmodi dissidiis

85 inuolutus. Ego certe, quod ad me pertinet, hoc ago totis viribus, vt
hoc fermentum ex intimis animi mei fibris tenellam, meque
restituam simplicitati tranquillitatique spiritus Euangelici,
meque componam in eum habitum mentis, quo bona cum fiducia
comparere possim apud tribunal Iesu Christi: quo fortasse cras aut

90 perendie sim accersendus. Quanquam omnibus eodem veniendum
est, neque cuiquam haec vita longa potest esse, etiamsi esset certa.
Nunc quum incerta sit, sic oportet omnes viuere quasi eadem
nocte sit a nobis anima reposcenda.

Lubens autem adhorter omnes vt seriis studiis pro se quisque

95 agat quod ago. Gradus aliquis fuerit ad sarciendam concordiam, si
quisque syncere ac veluti coram Deo suum animum expurget
a fermento odii, liuoris et contentionis. Simplex oculus nihil
spectat nisi gloriam Christi. Qui concionantur apud populum,
sermonem Euangelicum pure syncereque tractent, nulli quidem

100 assentantes, sed interim quantum fieri potest temperantes ab his
quae spectant ad seditionem magis quam ad aedificationem.
Absit aduersus proximum aut etiam iniquum iudicium. Sic
vnusquisque de scriptis alienis pronunciet Vt vellet pronunciari de
suis. Caeterum eorum quae necessario cogantur omnes credere,

105 definitio contrahatur ad paucissima; quod quidem licebit salua
synceritate professionis Christianae. Reliqua vel prohibeantur
inquiri, vel suo cuiusque iudicio relinquantur. Ea res non solum
efficiet vt posthac exoriantur pauciora dissidia, verum etiam ad id
conducet, vt- religio Christiana facilius per omnes orbis nationes

110 propagetur. Tum autem corrigantur ea de quibus iam pridem
mundus merito queritur. Etenim si iudex ille impius in Euan. Luc.
non omnino contempsit interpellationem oppressae viduae, quanto

77. seditionem] Cf. Ep. 1359. 16. 97. Simplex oculus] Of. Matt. 6. 22.
93. anima reposcenda] Cf. Luke 12. Luke 11. 34.
20. 111. iudex] Luke 18. 2-6.

