164 LETTERS OF ERASMUS [1523

(Ep. 1357), through Bern. of Cles; for Lupset' s commenta suggest that there had
been some miscarriage. Erasmus subsequently sent a copy properly bound (Ep 1376.
14· 16) For Fcrdinand' s gift· m aeknowledgement see Cat. Iszoe. (Ι, p. 44. 16-19). ]

ILLVSTRISSIMO PRINCIPI D. FERDINANDO, AVSTRIAE ARCHI-
STRATEGO, CAROLI CAESARIS GERMANO, ERASMVS
ROTEROD AMVS S. D.

ANNO superiore Paraphrasim in Euangelium Matthaei, magis
ex autoritate R. D. Matthaei Cardin. Sedunensis quam ex animi
mei iudicio susceperam, Ferdinande principum integerrime: partim
quod ipsa maiestas operis religione quadam animum meum ab

5 attrectatione submoueret3 partim quod et alioqui plurimae
variaeque difficultates imbecillitatem meam sibi probe consciam
ab aggrediendo deterrerent. Iamque mihi videbar in totum huius
generis scriptione defunctus. Tamen nescio quo paeto rursus hue
me perpulit tum superioris audaciae successus, tum summorum

10 virorum autoritas—quorum voluntati non satisfacere mihi vehe-
menter sit inhumanum, iussis non parere nefas quidem erat—, vt
Ioannis Euangelium ad eundem modum explicarem. Non me
fugiebat quanto etiam augustior esset huius argumenti maiestas,
quod magna ex parte versatur in abditis illis naturae diuinae

15 mysteriis enarrandis, et huius admirabili cum nostra commercio.
Quis enim hominum vel cogitatione consequi possit, quomodo
Pater Deus sine initio, sine fine, semper gignat Filium Deum?
in quem generans sic se totum effundit vt sibi nihil decedat ; a· quo
sic nascitur Filius vt ab eo qui producit, nunquam recedat. Rursum

20 quomodo ab vtroque procedat Spiritus sanctus, sie vt inter omneis
sit eiusdem naturae perfectum consortium, non confusa personarum
proprietate ⁴? Quis ingenio complecti queat quo nexu summa illa
et ineffabilis natura hominem sibi copularit; vt idem qui semper
fuerat ex Deo-vero Deus verus, homo verus ex homine nasceretur ἱ)
25 In huiusmodi rebus explicandis, in quibus nonnunquam verbum
mutasse piaculum sit inexpiabile, vbi paraphraseos libertas ‘2 Ad
haec videbam mihi fore iter per loca crebris ac variis difficultatibus
impeditissima, salebris intersepta, saltibus ac lamis imperuia,
eluuionibus ac voraginibus intercisa. Nullum enirn est· Euangelium

30 vnde natae sint plures aut operosiores de fide quaestiones, aut in
quo vehementius sudatum sit ab eximiis veterum ingeniis, denique
in quo enarrando magis varient interpretes: quod ego sane non
illorum tarditati vel imperitiae, sed vel sermonis obscuritati vel
rerum difficultati tribuo. Accedebant et illae peculiares huic

35 negocio difficultates, quod totus fere sermo quem Euangelista
tribuit Domino Iesu, sit aenigmatis inuolutus: quae si explices
paraphrasi, iam non cohaerent· quae respondentur ab his qui quod
dietum erat, non intellexerant. Sic enim multa dicuntur a Domino,
vt non prius intelligenda sciret, nec prius intelligi vellet, quam

40 rerum euentus quod dictum erat explanaret.

Porro quum paraphrastae sit, quod astrictius est dictum, id
explicare fusius, ne temporis quidem modus mihi seruari potuit.

ΠΤ. DES. ante ERASMVS add. 0. 18. sic B: sit α. sibia: ipsi ε.

1. Paraphrasim] Ep. 1255.

