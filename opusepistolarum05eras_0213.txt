1334] TO JOHN CARONDELET 183

Ariana factio. Haec aliaque permulta poterant etiam boni viri 465
affectibus imponere sub specie pietatis.

Non inficior execrandam haereticam peruicaciam, si sanari non
possit. Sed illud interim cauendum, ne erroris vnius odio deuolua-
mur in alium errorem; eamque seruemus animi moderationem,
ne simultas nobis persuadeat esse prauum quod rectum est, esse 470
dulce quod amarum est, et contra. Id si nulli fere veterum non
aliqua ex parte accidit, equidem non deprecabor hominis ociosi
notam, qui haec admoneam. Tertullianus dum nimis acriter
pugnat aduersus eos qui plus satis tribuebant matrimonio, delatus
est in alteram foueam, damnans quod Christus approbauit, et 475
exigens quod Christus non exegit sed suasit. Hieronymus tanto
ardore pugnat aduersus eos qui matrimonium efferebant, cum
iniuria virginitatis, vt ipse sub iniquo iudice vix possit suam tueri
causam, si reus fiat parum reuerenter tractati coniugii ac digamiae.
Montanus, dum ardentius oppugnat illos qui passim dignis et 480
indignis aperiebant Ecclesiae fores, plus satis laxata seueritate
disciplinae Ecclesiasticae, in diuersum incidit malum. Diuus
Augustinus aduersus Pelagium toto studio dimicans, alicubi minus
tribuit libero arbitrio quam tribuendum putant qui nunc in scholis
regnant theologicis. 485

Possem huius generis exempla permulta commemorare, etiam
ex recentioribus ; sed praestat, opinor, in re odiosa non esse admo·
dum copiosum. De Hilario nunc agimus, qui tum ob vitae sancti-
moniam, tum ob insignem eruditionem, tum ob eloquentiam
admirabilem aeui sui lumen fuit. Quanto stomacho saeuit in490
Arianos, identidem impios, diabolos, blasphemOS, Satanas, pestes,
Antichristos eos appellans 1 iam enim leue est haeretici cognomen.

Et tamen probabile est inter Arianae factionis homines fuisse
quibus persuasum esset, 1100 quod de Christo praedicabant, verum

ac pium esse. Dogma magnis ac multis autoribus nitebatur. 495
Suffragabantur in speciem aliquot loca Scripturae diuinae3 nec
deerant rationes quae nonnullam veri speciem prae se ferrent.
Accessit Caesaris autoritas, et praeter hanc ingens subscribentium
numerus; cui merito fuisset accedendum, si semper melior pars
esset quae maior. Postremo certamen erat de rebus longe semotis 500
ab humani ingenii captu. Monendum ac docendum ego censuissem

si quis cum Ario sensisset ; non autem protinus appellassem Satanam
aut Antichristum.

Etenim si haec torquenda sunt in eum quisquis errat alicubi,
quid faciemus, practer tot egregios Ecclesiae doctores, ipsi huic 505
Hilario, qui tot locis sentire videtur Christo fuisse corpus quod
doloris capax non esset: famem, sitim, lassitudinem aliasque hoc
genus affectiones non fuisse naturales· 111 eo sed assumptas '3 Nam
hoc plane scripsit exponens Psalmum sexagesimumoctauum, qui in
synodo pronunciat anathema in illum qui negaret solum Patrem 510
innascibilem Deum dici, quasi Spiritus sanctus aut Deus non sit
aut nascatur et ipse a Patre. Ac ne quis causetur in synodis
Hilarium recitatorem esse tantum sententiarum, non etiam auto-
rem, dicit eadem suo nomine libro De Trinitatc duodecimo, asseue-

499. melior pars] ef. 1. 124n.

