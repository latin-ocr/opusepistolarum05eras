1304] To ADRIAN VI 103

periret fructus mysticae cognitionis: quo percepto non oportet
orationis phaleras efflagitare.

Adiiciam et alteram causam ex mea suspitione, vt ego quidem
arbitror, non improbabilem. Refert diuus Hieronymus in Appen-
dice quadam, quam attexuit chronicis Eusebii Caesariensis, hunc
Arnobium, quum ethnicus adhuc in ciuitate Sicca iuuentutem
institueret ad declamandum, in somniis adactum fuisse vt flagitaret
baptismum. Quumque non impetraret ab episcopis quod petebat,
quod 11113 persuaderi non posset illum syncero animo velle profiteri
religionem quam hactenus impugnasset, elucubrauit aduersus
pristinam religionem luculentissimos libros, atque his tandem velut
obsidibus datis pietatis foedus impetrauit. Porro, ne quid suspi-
tionis etiam haereret in animis simplicium Christianorum, qui
superbam illam et artificio fucatam eloquentiam vel oderant vel
habebant suspectam, in his Commentariis deposuit omnem rhetorices
strepitum, seseque ad infimae plebis orationem deiecit, quo de-
clararet sese toto pectore Christianum esse. Nam opus hoc suscepit
iussu duorum episcoporum, Rustici et Laurentii, quemadmodum
ipse testatur sua praefatione. Atque hoc factum obedientiam
vocat, vt coniectura sit aut catechumenum loqui, aut certe recens
Christianum. Proinde si quis reputet quibus ista scribat Arnobius,
non debet videri soloecismus, si quid inciderit diuersum a con-
suetudine loquentium emendatius, imo soloecismus erat nisi sic
fuisset locutus. Veluti si quis vulgo Romanorum hodie loquatur,
quemadmodum olim loquutus est diuus Gregorius quum adhuc esset
sermo popularis incorruptior; aut si quis apud Hispanos verba
faciens, secus loqueretur quam habet publica illius gentis consuetudo,
duplex incommodum lucrifaceret: primum non intelligeretur ab
iis quibus loqueretur, deinde vt barbarus offenderet ac rideretur.

Quare scriptoris huius exemplum nihil suffragatur his qui, quum
scribant literatis et ea lingua quae temporibus his nihil habet
commercii cum populo, tamen laudi quoque sibi verti volunt, quod
ineptis sensiculis sermonis ineptiam vincunt. Nam praecipua vis
eloquentiae in rerum inuentione sita est. Quanquam nunc quoque
non est fastidienda in scriptore Christiano munda simplicitas, modo
sicut absunt phalerae lenociniaque, sic absint et sordes. Neque
enim Arnobius‚ si nunc scriberet, iisdem vteretur soloecismis;
sed aut plane Gallice scriberet, si vulgo Gallorum scriberet, aut pure
Latine, si scriberet literatis. Nimirum huius generis erat Aposto-
lorum sermo, quo nobis Nouum Testamentum literis prodiderunt.
Sic tum aurigae loquebantur et nautae. Talis erat sermo, quo
primum in linguam Latinam translati sunt Noui Testamenti libri ;
in quibus si qui soloecismi nunc offendunt aures literatorum, magis

105

110

115

120

125

130

135

140

asscribendi sunt illorum temporum receptae consuetudini quam Ι45

interpretum imperitiae. Sed vt tum expediebat sie scribere, quia
populo scribebatur; ita nunc ineptum sit affectare soloecismos,
qui nec illiteratis prosint et literatos offendant, et rem obscurent
et autoritatem scriptoris eleuent.

Caeterum vt satis constat populum corrupisse Romani sermonis ¹50

puritatem, ita verisimile cst apud alias nationes aliisque temporibus

125. nunc post quis α : om. γ.

