1381] TO HENRY VIII 317

expositum, sed efficax si quis vt oportet sumpserit: vt autem
Vtiliter sumas, praecipue praestat fiducia erga medicum. Nec satis
est gustasse3 traiiciendum est in viscera, vt stomacho receptum 170
per omnes venas vim suam diffundat. Tum demum incipit concutere
totum hominem odio pristinae vitae: sed hanc perturbationem
sequitur magna animi tranquillitas.

Habent corporum medici empiricos et pharmacopolas artis suae
ministros, ipsi praescribunt quid dandum sit aegrotis. Ita Christus 175
Vnus est qui praescripsit salutis aeternae remedium. Apostoli et
horum successores episcopi tantum ministri sunt, miscent, terunt,
admouent non sua pharmaca sed Christi ; tingunt aqua, sed Christus
abluit animum ; docent quae Christus ipsis tradidit, sed Christus
ipse facit vt sermo fflorum sit efficax. Corporum medici frequenter 180
variant et in morborum iudiciis et in praescribendis remediis, non-

nunquam et pro remediis praescribunt venena, iuxta dictum Graeci
poetae z

Φάρμακα πολλὰ μὲν ἐσθλὰ μεμιγμένα, πολλὰ δὲ λυγρά..

Vnicum autem Euangelicae medicinae praescriptum est, quod a nullo 185
mortalium corrumpi debeat aut mutari. Denique simplex est, vt,
si cessent hii quos oportebat huius pharmaci ministros esse, sibi
quisque possit sumere, modo adsit animus fidens, syncerus et salutis
auidus. Nam et summus ille medicus qui solus totum hominem
sanare potest, aliquando per se conferebat sanitatem, nonnunquam 190
et per Apostolos ac Discipulos.

Iam tota medicorum ars duos potissimum scopos habet: primum
vt morbis, et ab his quae gignunt morbos, corpora liberent—hanc
partem therapeuticam vocant; deinde vt bonam valetudinem
tueantur ac robur addant—eam in ratione victus collocant. Neque 195
enim medici semper vrunt aut secant, non semper infundunt scam-
monium quo corpus exhauriant, propemodum occidentes vt viui-
ficent, sed aliquando ministrant quae cor exhilarent, quin et pascunt
benigniter. Ita nobis primum administratur potio fidei, quae
poenitentia perturbat animum et inaniens nos exonerat peccatis. 200
Mox additur pharmacum consolationis, exhortationis ac doctrinae
perfectioris, Etenim si medicus, posteaquam corpus inaniit, subito
destituat aegrotum, periculum est ne vacuum ac viribus defectum
maior aliqua morbi vis inuadat, Velut paralysis aut apoplexis aut
phthisis. Ita posteaquam poenitentia nos prostrauit, exagitato 205
morbo baptismus nos vacuos reddidit ab omnibus peccatis, adhi-
bentur ea quae iam bene vacuum animum salubriter impleant. Ex-
hausta est iracundia, infunditur lenitas et mansuetudo. Exhausta
est inuidia, subiicitur candor. Exhausta est rapacitas, succedit libera-
litas. Exhaustus est ardor bellandi, succedit studium pacis. Exhau- 210
stus est amor voluptatum carnis, succedit amor rerum coelestium.

Vis audire scammonium Euangelicum ‘3 Poenitcntiam agite.
‘ Iam securis ad radicem arboris posita cst.9 Et ⁶ Omnis arbor quae

171. vim suam diffundat η : vis illius diffundatur a. 181. in ante morborum
(102 om. ε. 187. hii a: hi γ. 193. liberet β. 204. aut (ιιιίε apoplexis om. β.

 

183. poetae] Hom. Od. 4. 230. Luke. 3. o.
213. Iam securis] Cf. Matt. 3. 10, Omnis arbor] Matt. 7. 19.

