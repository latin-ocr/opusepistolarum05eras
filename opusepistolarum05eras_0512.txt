472 LETT [ss Rs O F Ε RASMUS [1524

in operis progressu vidimus voluminis exiguitatem, adiecimus
Hebraicas traditiones, cum aliis nonnullis quae nihil habent epis·
15 tolarc. Volumen igitur hoc habet τὰ ἐξηγηματικά, 1100 est quae ad
enarrationem Scripturae diuinae faciunt: quod quidem eo con-
silio voluimus vltimum habere locum, quo magis congruat cum
reliquis illius libris, quibus enarrat diuinae Scripturae volumina.

Neque vero mihi male quadrat, opinor, ordinis ratio. Primus

:o vitam ac mores instituit, quam curam omnium primam csse con·
uenit. Proximus fidei habet defensionem, vltimus sacram erudi·
tionem. Bene viuere est omnium; pro fide pugnare iam non
tyronis est, sed exercitati militis. Porro doctoris personam suscipere
cius est cui tum morum integritas, tum eruditio non vulgaris

2 5 autoritatem conciliarit. Atque id quidem temporis summa erat
omnium episcoporum· autoritas; cui saepe cesserit ct Caesarea
maiestas, qua tum m‘hil in terris habebatur maius. Quod multis
argumentis ex veterum monumentis docere licet: ac fortassis
esset eadem nunc quoque, ni paucorum fulgor caeterorum obscuraret

30 splendorem, aut nisi plerique nunc ea negligerent quibus olim
episcopis apud populum tanta conciliabatur autoritas. Ea sunt
vitae integritas, doctrina sacra, ac de omnibus benemerendi studium
indefatigabile.

At Hieronymus episcopus non erat, et tamen tantum dignitatis

35 illi conciliarat insignis eruditio cum summa vitae sanctimonia
coniuncta, quantum vix episcoporum vlli contigerat. Tanta enim
erat apud omnes Hieronymiani nominis celebritas vt ad vnum ex
omnibus totius orbis regionibus velut ad certissimum oraculum con-
curreretur, si quid in literis diuinis aut obscurum esset aut con-

40 trouersum. Ad hunc variis de rebus quaestiones deferebantur ex
Italia, ex Hispania, ex Africa, e Graecia, ex omnibus Galliarum
partibus, ex. extrema denique Germaniae Getica, quae sero coepit
mansuescere. Tamque parata fuit sacrae eruditionis vis et vbertas
vt et vnus et senex tot argumentis suffecerit. Nec puduit eruditos

45 episcoposapresbytero doceri: quorum praeter alios erat Augustinus.

Proinde commouit me, Praesul absolutissime, quum incom-
parabilis viri dignitas, tum tua voluntas, quam grauissimo cum
iudicio semper coniunctam esse scio——, vt primam aeditionem satis
elaboratam recognosceremus. In quo negocio sic nos gessimus, vt

50 attentus lector facile deprehensurus sit mihi laborem hunc nec sine
causa nec sine fructu susceptum fuisse. Qui, si candidus etiam erit
et gratus, agnoscet se tuae celsitudini, cui iam pridem debebat
plurimum, nunc factum obstrictiorem: cuius benignitati pene
totum debet acceptum ferre, si quam vtih'tatem publicis studiis

55 attulimus. Quod si talis Moeeenas iuueni contigisset, poterat
Erasmus et inter felices numerari.

Vtinam autem quod conati sumus contingat! vt tui nominis
memoria tam plausibilis sit apud posteros quam tui sanctissimi
mores promerentur omnium bonorum amorem. Scio tuam pietatem

00 a nemine gratiam expectare benefactorum, praeterquam a Deo;
qui sic ad benefaciendum omnibus natus es, vt beneficium accepisse
videaris si quem beneficio iuueris. Scio tuam modestiam nihil

43. mansuescere] Cf. Epp. 941. 10-12, 998. 64-5, 1455. 2311.

