108 LETTERS oF ERASMUS [1522

praecipuos orbis monarchas infensis animis inter se conflictari, vix
vllam esse portionem orbis nostri immunem a bellis, a caedibus, a
praedationibus. Et quanquam religio Christiana, quae olim omnes
340 mundi plagas occuparat, nunc Europae angustiis minor sit, tamen
haee quoque sectarum ac scismatum pernitiosis dissidiis misere
dissecta est. Atque interim sie tumultuantibus imminet Turca.

In rebus tam afflictis magna quaedam spes habet animos bonorum
omnium, fore vt discussis tempestatibus per te nobis serenitas ac

345 tranquillitas redeat. Pollicentur 1100 nobis quum aliae res per-
multae, tum eruditio tua non vulgaris, deinde ista morum integritas
a primis annis ad hane vsque aetatem spectata cunctis. Praeterea
senectus ista, quae non sinet te alio spectare quam ad gloriam
Christi ac profectum Christianae pietatis. Postremo summus cum

350 Caesare Carolo consensus, cuius autoritas ac potentia hoc praestabit,
vt possis etiam efficere quod optimum esse iudicabis.

Certe ad tantam corruptissimorum morum luem emouendam
validis incantamentis est opus, ac venefico quodam artifice, qui
incantet sapienter. Eam ad rem nos organum aliquod nouum

35 5 porreximus3 non quod deesset Psalterium Dauidicum, sed quod
apud plerosque iaceret. Habet hoc, vt ferunt, humana musica, vt
affectus hominum aut concitet aut moderetur, si quis artifex certas
harmonias apte moduletur. Timotheus solitus fertur Alexandri
Macedonis animum ad bellum certis modis accendere. Pythagoras

360 spondeos ad Phrygium modum occinens‚ amore lymphatum adole-
scentem ad grauitatem immutauit. Simile quiddam fecisse narratur
Empedocles, qui certis modis musices adolescentem iam ira per-
citum et in caedem ruentem ad sanitatem reuocarit. Et quanquam
fabulosa videntur quae de Mercurii atque Orphei cithara prodidere

365 veteres, tamen haec ipsa figmenta nata sunt ex artis miraculis.
Certe Terpandrum atque Arionem apud Lesbios atque Ionios multis
et grauibus morbis, harmoniis musicis mederi solitos, narrant rerum
gestarum scriptores. Ismenias Thebanus apud Boeotos multis
ischiaticis cruciatum apto modulamine exemisse legiturx Nam

370 quod ait Vergilius,

Frigidus in pratis cantando rumpitur anguis,

vt a poeta dictum contemni poterat, nisi nostrae quoque literae

meminissent venefici incantantis sapienter et aspidis surdae.

Dauid sua eithara succurrebat Sauli, quoties a spiritu Domini malo
375 agitabatur.

Quod si tantam vim habet humana musica ad mutandas affe-
ctiones corporum et animorum, quanto credenda est efficatior
coelestis haec ae diuina musica ad purgandos animos nostros
a morbis spiritualibus ac spiritibus huius seculi malis. Ingens

380 morbus est ambitio, pessimus spiritus est liuor et odium. Atque
huiusmodi pestibus maxima pars Christianorum tenetur, nee his
saepe liberis quos oportebat aliis mederi. Propha-nis olim erant et
verba et voces, quibus animi dolorem lenire

Possent, et magnam morbi deponere partem;

337. conflictari] Cf. Ep. 1228. 52nn. 372. nostrae . . . literae] Ps. 57. 5‚6.
370. Vergilius] Ed. 8. 71. 383. verba] Cf. Hor. Ep. 1. 1. 34‚5.

 

