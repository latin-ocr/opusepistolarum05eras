1365] To ALBERT or BRANDENBURG 287

argumentum ! Quanto minore periculo illa enititur quam nos
aedimus! Quod si quae parit infeliciter, hoc est foetum mutilum
aut alioqui monstrosum, vulgus non puerperae imputat, sed vel
astris vel vicio corporis vel casui vel Deo. Si quid in ingenii nostri 20
foetibus vicii conspicitur, nulla venia est. Nobis solis imputatur
qui genuimus, et ob foetum vocamur in capitis periculum. Adde
quod mulier ob eundem partum non nisi semel experitur Lucinae
nixus, nos toties eundem foetum parturire cogimur. Ac mihi sane
euenit plerunque—nam de caeteris non pronuncio—quod puerperis 25
solet, quae, dum praepropere matres esse student, aborsu foetum
immaturum eiiciunt ; vel potius quod nonnullis animantibus, quae,
quoniam informes massas edunt, coguntur diu lambendo fingere
quod pepererunt: quo quidem in genere sunt vrsi. Hoc vicii sic
mihi video cum nonnullis esse commune, vt tamen ipse culpam 30
meam hic insigniter agnoscam. Sic sum, ferre gestandi tedia non
possum. Ita fit vt, dum celerius studeo liberari a labore, saepius
idem labor sit deuorandus.

Adde his quod qui gignunt corpore, puellam vnam vni gignunt
sponso: quae si nacta sit cui placeat, non refert quam placeat 35
caeteris. Nos populo gignimus, hoc est beluae multorum capitum ;
cuius oculis quum diuersa placeant, ne fieri quidem potest vt per
omnia placeas, etiam si gignas quod suapte natura formosissimum
sit. Huic tam moroso proco nobis seruiendum est. Quod his sane
temporibus longe difficillimum est ; in quibus sic variant hominum 40
studia vt quod vni parti blandiatur, necesse est vt alteri vehementer
displiceat. Ac saepe fit vt non aliam ob causam displiceat aut
placeat liber, nisi quod displicet aut placet autor.

Quin et illud accedit nobis incommodi, quod cum proci soleant
ambire fauorem parentum, nobis exambiendus sit fauor multitu· 45
dinis, ,cuius Vtilitati nostro victu seruimus : hac in parte aliquanto
infeliciores histrionibus—satis enim de puerperis dictum arbitror—,
qui cum mercede conducti saltent, nemo tamen vnquam habuit
theatrum tam morosum aut iniquum vt lapidetur actor si parum
feliciter cesserit actio. Extrema calamitas est exibilari atque 50
explodi e proscenio. Nobis capitis nostri periculo peragitur fabula,
idque nostro etiam sumptu.

Scio dicet iamdudum tua celsitudo, ‘ Ohe, satis iam parabolarum ;
rem paucis expedi l ’ Faciam. Iam anni complures sunt quod
hunc libellum de Ratione Theologiae rudem adhuc emiserim : 55
sic vt commentarius verius esset quam liber. Quum autem sic
etiam incultus inueniret procos quibus placeret, addidi cultus non-
nihil, et adiecto tui nominis lenocinio velut dote quadam eandem
filiam rursus elocaui. Id quum semel atque iterum factum, tuo
ni fallor genio, satis feliciter cesserit, hoc demum anno 1523 reuocaui 60
sub manus 3 ac tantum impensum est operae vt iam propemodum
inter libros numerari possit. Quanquam quod legitur, quod teritur
manibus studiosorum, id totum tui genii csse duco. Quod si quibus
displicet, horum temporum fatis imputo, in quibus sic ardent hinc

²4· toties . . . parturire] Cf. Ep. 1248. Methodvs ; ef. Ep. 1372. 42n.
6. 59. rursus] In the first separate
55. emiserim] In the Nouum Imlr‘u- edition, by Martens, Nov. 1518: see
mentum, 1516, f0. bbb, with the title Ep. 745 introd.

