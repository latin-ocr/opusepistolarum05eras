320 LETTERS or ERASMUS [1523

305 Euangelicam philosophiam adhuc teneram ac nascentem statim
coortus est mundus omnibus suis praesidiis ; per Iudaeos praetextu
religionis aduersus omnis religionis fontem pugnantes, per philoso-
phos omni doctrinae genere pollentes, per sophistas disputandi
pertinacia inuictos, per rhetores eloquentiae viribus admirabiles, per

310 tyrannos omni genere saeuitiarum armatos, per rech, praesides
magistratus, per magos ac praestigiarum artifices, per daemones
huius mundi dominos.

Hos omnes tumultus, velut inundans malorum pelagus, Euange-
licae veritatis vis excepit, sustinuit, perrupit, deuicit. Ad lucem

3¹5 enim Euangelicam aequum erat omnia humanae potentiae simula-
chra euanescere. Emicuit Euangelium illud simplex et humile, quod
omnes moliebantur obruere. Libri eorum qui summo ingenio,
mirabili eruditione, exquisita facundia scripserunt aduersus Euange-
lium, ceu somnia quaedam vltro euanuerunt, adeo vt ne extent

320 quidem, nisi si qua fragmenta seruata sunt a Christianis. Reges
quod prius impugnabant, adorant ; magica vis euanuit, daemones
eiulantes eiiciuntur. Philosophia confessa est suam inscitiam, et
relicta stulta hominum sapientia, amplexa est sapientem stulticiam
crucis ; rhetores scribunt encomia Iesu Christi, poetae deos veteres

32 5 exibilant, et pro innumeris vnum Iesum Christum decantant. Haec
tanta mundi mutatio paucis annis a Christo passo per totum orbem
fieri coepta est, ac nullis praesidiis humanis semper increuit in
maius, donec fermentum admixtum farinae satis tribus totam
afficeret conspersionem, donec granum sinapis terrae infossum per

330 Asiam, per Africam et Europam late panderet ramos suos.

Accedit huc quod qui veritatem Euangelicam oppugnabant, non
solum habebant varia terriculamenta quibus mascula quoque
pectora possent labefactari, edicta, tribunalia, confiscationes, pro-
scriptiones, .exilia, carcereS, eculeos, virgas, secures, cruces, ignes,

335 bestias, mortes3 verumetiam illecebras varias quibus animus
quamuis continens posset corrumpi. Dicebat Caesar, ‘ Abnega
Christum, et esto inter proceres meos primus: ni facis, confisca-
buntur omnes tuae facultates, saeuiam in vxorem ac liberos, ipse
bestiis obiicieris '. Quis hic persuasit tot hominum milibus vt cum

340 gaudio acciperent honores ademptos, facultates direptas, vt con-
spicientes eos quibus nihil habebant secundum Deum charius, rapi
ad immania supplicia, gratias agerent : vt ipsi demum quum liceret
effugere, quum liceret tantis potiri commodis, vltro se praeberent
excarnificandos ⁶? Nulla vis humanae facundiae id potuisset3 sed

345 diuina veri vis potuit, quae latebat in grano sinapis.

Nec philosophorum doctrina caruit lenocinio. Stoici libertatem,
veras diuitias, sanitates, regnum aliaque dictu magnifica pollice-
bantur. Epicurei voluptatem auribus hominum commendabant.
Peripatetici corporis bona cum virtute copulabant. At Euangelica

311. per magos post artifices 'iterat a: om. β. 326. passo a: occiso β.
345. veri ao: vere ε.

 

 

323. stulticiam crucis] Cf. 1 Cor. 1. Luke 13. 21. Sat-um(= σάτον) denotes
18, 236252—114d Ep. 337⁰ 497; also Ep. aH2ebrev1Yahnli313nsgirriea is]Cf Matt 1 1
1433’8. fernientum] Cf Matt. 13. 33, 2,:l3tlgrkg4. 30-2, Lulie 13.·18-19·. 3'3 -

