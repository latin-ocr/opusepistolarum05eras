106 LETTERS OF ERASMUS [1522

videtur hominis pariter et exquisitae facundiae et penitus intelli-
gentis rem de qua loquitur. Nullus enim paucis explicat quae parum
intelligit. Nullus tam obscura tam dilucide posset efferre nisi dicendi
245 rationibus omnibus exercitatissimus. Nusquam est praefationum
ac digressionum ambagibus molestus, sed vbique praeclarus artifex

festinat, et in medias res
Non secus ac notas auditorem rapit,

quod in Homero laudauit Flaccus. Nec vsquam est ambitiosus in
250 citandis sacrorum voluminum testimoniis, sed totus sermo velut- ex

emblematis ac tessellis arcanae Scripturae concinnatus est3 ac

frequenter ita contexit Psalmi quem exponit versus aliquot, vt

paucis verbis additis, etiam illa lucem habeant quae non inter-

pretatur, sed ita refert vt perpetui sibique cohaerentis sermonis
2 5 5 tenor suam habeat gratiam.

Iam quod in perspicuis etiam argumentis difficillimum est, sic
docet aperte vt nihil tamen sinat frigere ab affectibus. Plus indicat
oratio quam loquitur, ac properans multum et cogitationum et
aculeorum relinquit in animo, vt nescias vtrum prius in te efficiat,

260 vt intelligas an vt rapiaris. Iam hoc non solum est eruditi, verum
etiam amantis quod docet. Si quid incidit quod ex reconditis
antiquarum rerum historiis, aut ex eorum libris qui de naturis
animantium aliarumue rerum scripsere, petendum erat3 nihil est
tam abstrusum apud ethnicos aut sacros etiam scriptores, quod hic

265 paucis verbis non indicet, nihil interim ostentans aut iactitans
varietatem eruditionis, quod in nonnullis etiam magni nominis
scriptoribus saepe nobis molestum est. Sed rem vere sacram
Apostolica quadam simplicitate synceritateque tractat. Nec con·
gerit aliena, nec vsquam vim facit Scripturae diuinae, sed quicquid

270 adducit, ei loco natum esse dicas. Maluit enim optima referre
quam plurima. Porro, quum a iocis abstineat quos argumenti
seueritas non patiebatur, tamen sentias per totam dictionem
fusam esse perpetuam quandam festiuitatem et iucunditatem.
Nusquam ipse languet aut dormitat, et semper alacritate dictionis

27 5 subleuat ac recreat lectorem. Sic incipit vt ilico reficiat3 sic
properat vt non possit somnus obrepere3 sic finit vt sitientem
adhuc et plura cupientem dimittat.

Iam quum in Tertulliani, Origenis ac omnium pene veterum
libris quaedam admixta sint, quae aut manifestum habent errorem

280 aut suspecti dogmatis sunt, hic sic vbique temperat calamum, vt
nihil vsquam compererim quod vlli haeresi sit affine Nam quod
scribit 111 commentario Psalmi decimi quarti, ‘Iesus autem immacu-
latus solus Virgineam aulam ingressus, ipsum tabernaculum a
maculis carnalibus liberauit ³: non sensit de maculis quae ante

285 ingressum Christi fuissent in Maria, sed quae in aliis foeminis esse
consueuerunt, a quibus Christus suam matrem seruauit immunem,
et auxit castitatem potius quam violauit. Quin et Ecclesiae
Romanae videtur hoc honoris deferre, vt extra Catholicam Eccle-
siam sit, qui sit ab hac alienus, quae totius Ecclesiae teneat princi-

290 patum, quaeque Petrum Apostolorum principem meruerit habere

248. notas Horatius: notus a. 257. tamen om. γ. 263. scripsere add. γ.
269. diuinae scripturae γ.
ἶᾈ- ⁷ 249. Flaccus] A. P. 148,9.

 

